Keletkezéstörténet: 1814 az Erdélyi Múzeum pályázatot hirdet: a dráma eredeti és történeti tárgyú legyen. Katona műve nincs megemlítve sem.

Témaválasztás: Katonát elsősorban az uralkodó elleni merényletek foglalkoztatták a történelemből. Nem Katona az első, aki a Bánk bán-témát feldolgozta. A végleges változatban fölerősíti a gyanút Gertrudisszal szemben, A történelmi szereplők közül megváltoztatja a csábító személyét, Saját leleménye Tiborc, Biberach, Izidóra.

Szerkezet:

Expozíció = előversengés + első felvonás

Bemutatja a tragédia legfontosabb szereplőit, és érzékelteti a lehetséges konfliktusokat:

- Ottó és Biberach kapcsolata,

- Ottó Melinda iránti érzelme,

- Gertrudis viszonya Ottóhoz az előversengésben mutatkozik meg

I. Az első szakaszban színre lépnek a Bojóthiak. Petúr megjelenésével exponálódik a merániak és magyarok ellentéte, a békétlenek jelszava összekapcsolja a magánéleti és közéleti konfliktust. Tiborc színrelépése újabb perspektívából világítja meg a nemzet helyzetét, és ezáltal a közéleti konfliktust erősíti. Ottó elutasítja Izidóra közeledését, Melinda visszautasítja Ottót; majd a királyné ambivalens kapcsolata mutatkozik meg öccsével szemben, és az első szakaszt Bánk nagymonológja zárja

II. Második szakasz: közéleti. Megismerjük elégedetlenségének okait. Bánk lecsillapítja a békétleneket, de ugyanezen az éjszakán elveszíti családi boldogságát.

III. Harmadik szakasz: magánéleti + Tiborc nagymonológja. Bánk későn érkezett, Ottó végrehajtotta buja tervét, elcsábította Melindát. (sem Bánk, sem Melinda nem tud a porokról) A nagyúr észreveszi asszonyán, a tébolyodás jeleit. Szánja asszonyát, de hinni nem tud neki.

IV. Negyedik szakasz: összekapcsolódik a két szál + tetőpont a királynémeggyilkolása. Bánk felelősségre vonja a királynét és megöli.

V. Ötödik szakasz: Bánk tettének mérlegelése a király színe előtt. A király igazat ad Bánknak. Tettét jogosnak és törvényesnek ismeri el. Bánk lelkileg összeroppan.

A szereplők rendszere:

– Bánk bán és köre: Melinda, Mikhál, Simon, Petúr a lázadókkal, Tiborc, Soma a fiacskájuk

– Gertrudis és köre: Ottó, Biberach, Izidóra

– Endre és köre: Myska bán és Solom mester

Konfliktusrendszer:

A nemzeti dráma értékrendjének csúcsán a nemzethez tartozás áll. A konfliktus a nemzeti érdek megsértéséből fakad. Katonánál nem idegengyűlöletről van szó, hiszen a Bojóthiak sorsa a Szent István-i

elfogadó nemzet koncepciót erősítik. A Merániak azonban erőszakosságukkal, mohóságukkal egzisztenciális és erkölcsi érdekeket sértenek.

Az értékrend másik összetevője a család, mely sérthetetlen közösség, a nemzeti összetartozás szimbolikusan legkisebb egysége. Ezt sérti meg Ottó.

A konfliktus tehát kettős természetű, köz- és magánéletbeli, mely legnyilvánvalóbban Bánk és Gertrudis alakjában sűrűsödik össze, s kettejük összecsapása egyúttal a megbomlott harmónia helyreállítását is jelzi.

Bánk bán:

- Nádor: A király után az ország első embere. Endre távollétében ő a felelős az ország nyugalmáért, rendjének biztosításáért. Ez a szerep arra kényszeríti, hogy felülemelkedjen a konfliktuson, s

személyében jelképezze az ország egységét.

– Magyar: Országjárása során megismerkedik a nemzet sorsával, a bizonytalansággal, feszültséggel, melyet a Merániak túlbuzgalma, hatalmi dominanciája és érzéketlensége okoz. Ezt az élményt erősíti fel

Petúr, ki a nemesség elnyomatását, hatalomból való kiszorítását sérelmezi. Tiborc pedig a parasztság megnyomoríttatásáról beszél nagymonológjában. Ez a szerep a békétlenekhez köti, kötné Bánkot.

– Férfi, férj: Ottó terve ill. annak megvalósulása a legszemélyesebb mivoltában, szerepében sérti Bánkot, s ez ismét a Merániak ellenifellépést sürgeti.

A bánki késlekedés oka tehát a szerepek egyensúlyt teremtő voltából akad. Ez az egyensúly azonban rendkívül ingatag, feszültségekkel teli, s bármilyen váratlan mozzanat kibillentheti, felboríthatja.

Gertrudis

– Királyné: Bár nem közjogi méltóság, a szerep mégis megköveteli az önfegyelmet, a mérsékletet, az önkorlátozást. E szerepében el is utasítja Ottó tervét. Katona többször is királynőként aposztrofálja (=minősíti), a nem elírásról van szó, jelzi Gertrudis szerepzavarát, hatalomvágyát.

– Meráni: A nemzeti tragédia értékrendjéből következik, hogy a haza, mint legfontosabb érték, a Merániak tetteit is motiválja, így érthető, hogy Gertrudis a hazájabeliekhez húz, az ő érdekeit képviseli. A

gyilkosság közvetlen kiváltó oka, hogy Bánk a Merániakra tesz sértő megjegyzést, erre ránt tőrt Gertrudis.

– Nő, asszony, rokon: Ez a szerep Ottó mellé állítja A konfliktus azonban nem szűkíthető le a két főszereplőre, sőt nem egyszerűsíthető le a különböző körök összeütközésére.

Petúr: Történeti alak. Királypárti, Endre mellett áll. A békétlenek vezére, ő hívja vissza Bánkot. A hagyományos értelmezésben ő a “vértolulásos”magyar, aki csupán a nemesi osztályérdekeket képviseli. Valójában azonban reálpolitikus, az események őt igazolják, anélkül azonban, hogy Bánk egyéni tette megkapná a közösségi felhatalmazást. Ezért átkozza meg utolsó szavaival az “alattomos gyilkost”.

Tiborc: Fiktív alak. Nagymonológjából kiderül, hogy nem nincstelen, hanem telkes paraszt. Van mit veszítenie a Merániak uralma alatt. Patriarkális viszony fűzi a címszereplőhöz, akinek már atyját is szolgálta, sőt ő mentette meg életüket (lásd: sebhely a homlokán).

Öntudatát jelzi, hogy elutasítja Bánk adományát, hiszen a pénzzel mindenkin úgysem tudna segíteni.

Bojóthiak: Mikhál, Simon – menekültek Spanyolországból, belviszályok és az arab támadás miatt. Simonnak 7 fia van, ez a 7 törzset, nemzetséget jelképezi, a jövendő új honfoglalás jelképei.

Biberach: Ottó szövetségese. Dramaturgiai szerepe: az intrikus. Tetteit, világszemléletét két tényező motiválja:

– a hazátlanság; nem kötődik egyetlen közösséghez sem, számára “ott a haza, ahol a haszon”.

– a család hiánya; anyja meghal, apja nem kedveli.

A nemzeti dráma két legfontosabb értékét nem birtokolja.

Izidóra: Türingiai lány, Gertrudis hozza udvarába. Szerelmes Ottóba viszonzatlanul. Az uralkodó káosz láttán vissza akar térni hazájába, Gertrudis nem engedi. Valójában “cseregyerek”, Gertrudis lánya helyett

van itt. (Gertrudis és Endre lánya: Árpádházi Szent Erzsébet.)

Ottó: Gertrudis öccse. Fülöp király gyilkosa. Magyarországra menekül, nővére védelme alatt áll. Beleszeret Melindába. Tragikus vétség:

– a szerelem egyoldalú

– erőszakkal valósítható meg, megsértve a család szentségét

Melinda: Drámai szerepköre a naiva. Vidékről kerül föl az udvarba, természetes kedvessége félreérthető Ottó számára. Férje nem áll ki egyértelműen mellette, Bánk tragikus vétsége az is, hogy eltaszítja magától Melindát.

Az ötödik szakasz értelmezése: Az ötödik szakasz azonban új dimenziókkal gazdagítja a művet, mely túllép a nemzeti dráma konfliktusán, s a görög tragédiákat idéző mélységet kap a mű. A szakasz elején kétségbe vonják Bánk tettének közösségi érvényét, Petúr szavai alattomos gyilkosról tudósítanak. A fokozatosan föltáruló múlt, az oknyomozás igazolja Bánk tettét, erre utalnak Endre drámazáró szavai.

Miért következik be Bánk összeomlása? Erkölcsbölcseleti értelemben tett és következménye viszonyáról van szó. Bánknak nemcsak a királyné megölését kell vállalnia, hanem a következményeket is, a vérfürdőt, az anarchiát, az elszabadult indulatokat, melyektől meg akarta védeni országát. A király belső dilemma után igazolja a tett jogosságát, de nem menti föl a következmények felelőssége alól. Összeroppanásának másik oka a görög tragédiák klasszikus motívuma, mely szerint nincs arányban a bűn a büntetéssel, nincs a kettő között racionális, megokolható viszony. Bánk a világot uraló isteni törvények kegyetlenségét okolja: “Nincs a teremtésben vesztes, csak én”.