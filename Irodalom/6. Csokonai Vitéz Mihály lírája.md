A felvilágosodás Magyarországon megkésve jelentkezik, a XVIII. század második felében. Megjelenésekor a francia hatás jellemző rá.  

A magyar felvilágosodás jellemzői: 

- a nemzeti létünk védelme következtében a felvilágododás és a nyelvművelés összefonódik, 

- a felvilágosodás vezetője a nemesség, de a XVIII. sz. végére ez radikalizálódik (jakobinusok). 

Csokonai a magyar felvilágosodás legsokoldalúbb költője. Különösen Voltaire és Rousseau hatottak rá. 

Gondolkodását mindvégig a felvilágosult humanizmus, a haladásba vetett hit jellemezte. Egyszerre alkalmazza ösztönös képességeivel a hazai népi költészet elemeit a tanult európai mintákkal.  

Poéta doctus = tudós költő, mert kortársainál precízebb, versei gondosan megformáltak. Költészetében sokféle ízlés érvényesül: 

- rokokó  

- klasszicizmus 

- szentimentalizmus panaszos hangja,  

- a népies-diákos hatások. 

Rokokó = XVIII. századi stílusirányzat, a barokk és a klasszicizmus korát összekötő stílus. 

Könnyedség, díszítettség, miniatűr képek kedvelése, boldogság és öröm hirdetése jellemzi.  

A barokk monumentális, dinamikus jegyei helyett a bájosabb, könnyedebb formát kedvelte. 

Költeményeit három csoportba soroljuk: 

  1. Filozófiai költemények: Az estve, Konstancinápoly 

  2. A népről szóló népies versek: Jövendölés az első oskoláról a Somogyban, Szegény Zsuzsi a táborozáskor, Szerelem dal a csikóbőrös kulacshoz 

  3. Szerelmes versei: Tartózkodó kérelem, A Reményhez, A tihanyi Ekhóhoz, A Magánossághoz 

A Reményhez (1803) 

Műfaja: kevert 

dal felé mutat: - a rövid sorok,  

 - a fölfokozott zeneiség,   

- a növény-ornamentika (díszítés) használata  

 ódát idézi :- a vers retorikus felépítettsége,  

                   - a megszemélyesített fogalom és érzés, 

                   - az odafordulás, 

                   - a keretes szerkezet az ódát idézi.  

elégiát idézi: - a vers értékszerkezete,  

                     - eszmény és valóság szembeállítása,  

                     - a hangvétel 

Szerkezet: 1.versszak: - A költő egy elvont fogalomhoz fordul, a megszemélyesített reményt szólítja meg. A megszólítás egyben bemutatása, jellemzése is a megszólítottnak- Nem is isten, csak annak látszik, hiszen a földiek, a boldogtalan emberek teremtik meg maguknak, s mint "védangyaluknak" "bókolnak" neki. A Remény csalfa, vak, gonosz: szép szavakkal ("síma száddal") csak "kecsegteti" a benne bízókat. A csalódott és kiábrándult ember az 1. versszak végén ingerülten utasítja vissza a Remény csalóka próbálkozásait: a kétségbeesés mélyén már reménykedni sem akar. 

2.vsz A végső reménytelenség oka és forrása a közbezárt két versszakban található. A 2. szakasz részletesen kibontott költői kép. A tavaszi virágoskert üde pompája a költő életének bizakodó, szép ábrándokat szövögető korszakát festi. A virágok ezernyi színe, fűszeres illata, a patak csörgedezése és a röpködő méhek zümmögése vidámságot, derűt és a viszonzott szerelem boldogságát sugallja. 

3. vsz  az előző kép teljes ellentéte: a kert téli pusztulását, tavaszi szépségeinek elvesztését ábrázolja. A legfájdalmasabb a veszteségek között a szerelem hiánya. Lilla még kárpótolhatta volna költői vágyainak kudarcaiért. A keserűség, a lemondó kétségbeesés érzelmei festik sötétre ennek a strófának a hangnemét. 

4.vsz Ugyanezt az érzést szólaltatja meg és fejleszti tovább (mint 1 vsz) a verset lezáró 4. strófa. A csalódottság és a teljes reménytelenség itt már halálvágyba vált át ("Fáradt lelkem égbe / Testem főldbe vágy"). Az életben már semmi szépet nem találó, mindenről lemondó költő fájdalmasan búcsúzik el mindattól, ami korábbi életét boldoggá tette: költészetének "bájoló lágy trilláitól", "tarka képzeteitől", a jókedvtől, a reményektől és a szerelemtől. 

Szimbólumok: kert 

- a Bibliában is alapmotívum, jelentése Éden 

- a földi Édent, azaz a boldogságot is kert formájában szokták ábrázolni, ahogy most Csokonai is tette.  

- a kert szimbolizálja a lelket is: például a harmadik versszak elpusztult kertje a költő lelki válságára utal. Tehát metaforikus, azaz lelki táj.  

- a kert a nőiség szimbóluma, a szerelem vagy a bujaság jelképe is lehet. A jelképes értelmet a kertépítők is használják, másról szól egy japán- vagy egy angolkert 

Stílushatások: 

klasszicizmus jel: - a retorikus, zárt szerkezet,  

                             - a harmonikus kompozíció 

szentimentalizmus jel: 

- a megfogalmazott élményanyag, 

- az általános szintre emelt világkép, 

- a számkivetettség, megcsalattatás érzése   

rokokó jellemzője: 

- természeti metaforikája idézi a rokokó könnyedségét  

- a szimultán verselés (trocheikus ill. ütemhangsúlyos) szintén a rokokó ill. népiesség összefonódását jelzi. 

Verselés: -6 és 5 szótagú sorok 

- trocheusi leejtésű /--/ 

- csengő-bongó rímek 

- könnyed, virtuóz versforma 

- fülbemászó dallam 

Értelmezése: A fájdalmon felül kell tudni emelkedni, egyfajta derűs szemlélettel úrrá lehetünk gyötrelmes érzéseinken. A teljességvágytól búcsúzó költő újraértékeli a boldogságfogalmat, s az elérhető csendes örömök élvezése lesz boldogságfilozófiájának alapeleme. 

A tihanyi ekhóhoz(1803) 

Körülmények: 

- Csokonai élete zátonyra futott 

- nyilvánvalóvá vált, hogy szerelme soha nem lehet az övé 

- barátai elfordultak tőle, költői próbálkozásai sikertelenségre voltak ítélve 

- a nemesek, akiknek kegyeit a megélhetés miatt kereste, nem értékelték költészetét 

- panaszáradat oka egész életének kilátástalansága, a szerelem elvesztése utolsó csepp volt 

Cím: Ekhó egy megszemélyesített fogalom, egyrészt a visszhangról van szó, másrészt egy mitológiai alak, Ekhó 8 visszhang nimfája)  

Ekhó csacsogásával elvonta Héra figyelmét Zeusz hűtlenkedéseiről, Héra azzal büntette, hogy mások mondatait kell ismételgetnie, majd beleszeret a hiú Nárciszba, aki csak magába volt szerelmes, reménytelen szerelembe elsorvadt. 

A klasszicizmus hagyományait követve, a visszhangot, a nimfát szólítja meg, ebben az időben a költők gyakran írtak ekhós verset, de Csokonai nem követi a megszokott formát. Csokonainál a jelenség nagyon realisztikusan mutatkozik meg, szerepe, hogy egyetértsen a költővel 

Verselése: ütemhangsúlyos, trocheus lejtésű, 10-7-10-7-8-10-7-7 szótagszámú, keresztrím, páros rím 

A vers egy monológ, amit a füredi partról intéz a megszemélyesített tihanyi visszhanghoz 

Műfaja: elégia vagy elégico-óda 

inkább az elégia jegyeit hordozza, fájdalmas, szomorú hangulatú, hosszabb, terjedelmű, visszatekint saját életére, bemutatja jelenlegi helyzetét és panaszkodik 

eligico-oda azért, mert az Ekhóhoz való beszéd éa a vers retorikai felépítettsége az ódát idézi 

Szerkezet: 

I. 1 vsz. jelenetszerűen leírja a költő élethelyzetét, megszólítja az Ekhót, megadja a költemény hangulatát 

II. 2-6 vsz. a költő fájdalmának, magányának okait beszéli el. Elmondja, h embertársai kitaszították, barátai ellene fordultak, mindenki közömbös a sorsa iránt, Lilla is a szokásnak engedelmeskedett 

III. 7-10 vsz. a büszkén visszavonuló bölcs, a remeteségben megnyugvást kereső költő képe, aki bizakodik, hogy megkapja az utókortól az elismerést, a jövőben való bizakodás a sötét jelent ellenpontozza 

Erémi szállás: egy remetelak, egy barlang, ahol meghúzhatná magát, magányra , csendes nyugalomra vágyik, olyan helyen szeretne élni, ahol senki sem háborgathatja 

Ermenoville: Rousseau: költői öntudat, Rousseau mellé emeli magát 

Költői eszközök:  

figura etymologica - sírva sírok- tőismétlés, régies ízt ad 

ellentét: öröm és bánat- összehasonlítja magát a vigadó emberekkel, Tihany éa Füred- kétféle táj, kétféle ember 

oximoron megvetett virtussal (erény)önmagában ellentét 

Hangnem: kevert panaszos, szomorú csendes, majd erőteljesebb, majd újra nyugodtabb 

Stílus: szentimentalista jegyek „jajjjaim” „érzéssel” 

klasszicista: Nimfa megszólítása 

Értelmezés: Csokonai a társadalomból kivonulva keresi a felvilágosodás eszményeit, a világ ugyanis kigúnyolja és üldözi az emberekért való bölcsességet. keserű kritika a korabeli társadalomról: az emberi kiteljesedést csak egy emberen kívüli világban lehet elérni. 

A természet és a magány az igazak menedéke.