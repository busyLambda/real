Az elégiákat tekinthetjük Berzsenyi költészete csúcspontjának. Ezekben nincs benne a tanító célzat, csak a tájleírás mögött az élet elmúlásának érzésvilága.

Az elégia népköltészeti eredetű, líroepikus műfaj, az antik poétikákban és költői gyakorlatban tartalmi megkötés nélkül minden, az epigrammánál hosszabb, disztichonban írt költemény. A reneszánsz még az antik elégiákat újítja fel.

A mai értelemben vett műfaji fogalom jelentésköre: elégikus a magatartás, ha a valóság és az ideál nem felel meg egymásnak, az eszmények nem találhatók meg a valóságban, s ezért a költő rezignáltan szólal meg. Az emlékezés, a fájdalom, az elmúlás szomorú hangvételű lírai kifejezése lett. Az újkor óta elégia alatt a melankolikus hangulatú, emlékező jellegű, hol fáradt beletörődést, hol bizakodó megnyugvást sugárzó lírai költeményeket értik.

Berzsenyi Dániel a magyar felvilágosodás egyik jelentős alakja. A magyar felvilágosodást az elmaradottság, megkésettség jellemzi a nyugathoz képest. Berzsenyit nem elégítette ki a gazdálkodás, ezért éjszakánként gyakran írt verseket. Magányos volt, mivel nem volt szellemi társa, nem volt, aki elismerje, és ezért kilátástalannak találta az életet, ezek az okai annak, hogy több elégiát is írt. Az Osztályrészem, Búcsúzás Kemenes-Aljától mellett legfontosabb elégiája A közelítő tél.

A közelítő tél

Eredeti címe: Az ősz Felépítése: logikus gondolatmenetet mutat. Szerkezete klasszicizáló: pictura-absztrakció-szentencia. Strófaszerkezete és szókincse szintén klasszikus.

I. 1-3.vsz.

Az első részben csak általánosságban ír az őszről, a tájról itt kétszer is megjelenik a “nincs” szóval való tagadás, ezzel fejezi ki az ellentétet az ősz, az elmúlás és az ifjúság örömei, a természet szépsége között. Mindig a negatívumokról ír, de mögötte mindig ott vannak a pozitívumok, amiket hiányol. A most és nemrég / a jelen és a múlt / a tavasz és az ősz szembesül egymással. A természet festésével érzékelteti az idő megállíthatatlan múlását. A megváltoztathatatlanra a tagadó képekben (6 tagadó alak) megjelenő tavasz döbbent rá, a kibontakozó ősz képe szürke, lehangoló. Ezzel kettős hatást ér el: - rámutat a jelen sivárságára – minden hervad, hull, sárgáll, borong, homályos; - és megmutatja a múlt értékeit is antikizáló képek sorát látjuk: liget, balzsamos illatok, zephyr, symphonia, gerle, csermely violás völgye, Túlárad a visszaálmodott tavasz. Az I. szerkezeti rész tehát idő – és értékszembesítésre épül. Ez a világ egyszerre: két évszak: a niklai táj, és egy belső, lelki táj ábrázolása. Zeneisége elementáris: ezt hangutánzó. hangulatfestő szavak (zörög, búg) és az l,r,g hangok adják.

II. 4. vsz.

A második részben rátér önmagára itt már nem általánosságban ír az őszről. Kifejti az ifjúsága végét, ősz komor hangulatát Leírja, hogy a természetben a tavasz meghozza a megújulást, de az ő életében már nincs “tavasz”. A vers második felének első szakaszában elég filozofikusan fogalmaz az idő múlásáról és az elmúlásról: A látványból filozófiai általánosítást és következtetést von le: “Oh, a szárnyas idő hirtelen elrepül.” Az “idő elrepül” hétköznapi szófordulatot sajátos képpé teszi. Az idő múlása minden pusztulását hozza az ég alatt: nagy és kis dolgokét egyaránt. A hirtelen szóval a fiatalság pillanatnyi voltát hangsúlyozza. A következő versszakokban még jobban kiemeli az ifjúsága elmúlását, majd megemlíti, hogy alig kapott valamit az életben, reménytelennek ítéli meg az életet, valószínűleg, azért mert nem volt, akivel tudott volna beszélni arról, ami őt igazán érdekli: a költészetről, mivel nincs szellemi társa.

III. 5-6.vsz.

Magára, a saját életére vonatkoztatja az elmúlást. A vers ezáltal létösszegző verssé válik. Szomorú lemondással veszi tudomásul, hogy ifjúsága észrevétlenül, de örökre elmúlt. És nemcsak az ifjúság édessége, színei, örömei tűnnek el, de a szerelem is. Az évszakok körforgása örök, de az emberi életre ez nem érvényes – ami elmúlt, az visszahozhatatlan (nem hozhatja fel azt több kikelet soha). A behunyt szem utal a halálra, ill. az örömtelen életre, a szerelem, örömök észrevenni nem tudására.

Levéltöredék barátnémhoz A cím és a tartalom között ellentét feszül:

Műfaj:

- Levéltöredék, valójában nem, hiszen teljes egész vers /van verskezdete, zárlata/

- Levél, episztola az sem egészen az A levélben megszólítás, E/2. szokott lenni, Ebben a versben csak az első versszakban van: - a cím töredéket ígér, valójában tökéletesen megszerkesztett, zárt kompozíciójú mű; - a barátnéhoz szól, de figyelme csak önmagára irányul. Létösszegző vers: egy életérzést fogalmaz meg; téma: a falusi elvonultság, lelki társtalanság, életének szomorúsága. I. 1.vsz. Episztolaként indul – megszólítja a távolban élő barátnét, kérdését fáradt mélabúval utasítja el. Majd hamarosan ejti a címzettet, s csak önmagával foglalkozik. Témája: magánya, kedvetlenségének panasza. A további versszakok a látszólag megtagadott választ fejtik ki. II. 2.vsz.

2. vsz-tól környezetrajz, a lírai ént körülvevő világ konkrét lefestése,

A környezetének bemutatása után gondolatait vizsgálja.

A lelkiállapota: Aggasztja az élet eltűnt örömei.

Reális helyzetkép a költőről. Egy őszi képet látunk: szüret utáni est, a körülötte élők már aludni térnek, vidámságuk neszei hallatszanak, a költő magányosan hallgatja az est hangjait. /Agg diófám – önmaga metaforája – lélekben ő is agg; tüzemet gerjesztem – vonatkozik konkrétan a pipázásra, de ihletére, életkedvére is./ III. 3-4.sz. Ezek a pillanatok indítják az álmodozást. Elszakad a sivár jelentől, s visszaemlékezik: - fiatalságára, boldogságára, - a hajdani örömökre, melyek még szomorúbbá teszik a ma sivárságát. IV. 5. vsz. Az előbbi reális képek a saját sorsa motívumaivá válnak (Életem képe ez): párhuzamot von a 2-4.vsz képeivel. - az ősz est – saját “ősze”; - a parázs, kanóc elhamvadása – a szerelem, szenvedélyek tüzének kihunyása; - az őszbogár zúgása – melankolikus lírájának hangjai.

Így lesz az őszi est saját elmúlásának képe – a magányos szüreti est az öregedés jelképe.

Költői kifejezőeszközök:

- metaforák,

- ,sz’ hangok alliterációja ( lásd : „A szelíd szerelem hamvadó szikrája”)

- megkapó képek,

- verszene – egyszerű magyaros verselés (felező 12-es, keresztrímekkel.)

Verszárlat: a magányos lírai én vigasztalódik (szerelem emlékével és melancholikus dalaival, alkatával)