- Média (latin eredetű): tömegközlési és tájékoztatási eszközök  
- Médiaműfajok
	- sajtó, rádió, TV, internet.   
- A sajtóműfajok 3 követelménye  
	- A sajtótermék olyan kommunikációs eszköz, amely információközlés közben eleget tesz három követelménynek:  
		- publicitás (nagyobb nyilvánosság);  
		- perioditás (szabályos időszakonkénti ismétlődés);  
		- aktualitás (időszerű információk továbbítása)  
- A sajtó típusai  
	- megjelenés rendszeressége szerint: napilapok, hetilapok, kéthetente, havonta vagy rendszertelenül megjelenő újságok  
	- megjelenés, terjesztés helye, köre szerint: országos, helyi, regionális, vagy éppen intézményi újság  
	- megjelenési módja: elektronikus és nyomtatott sajtó  
	- A sajtó műfajai  
		- A tájékoztató műfajok  
			- A tájékoztató műfajok a közvéleményt foglalkoztató információkat közvetítenek.   
			- Leggyakrabban ezek közül a hírrel találkozunk. Ez az újságírás egyik legnépszerűbb, legelterjedtebb műfaja. Jellemzően rövid, tömören és érthetően megfogalmazott aktuális információkat közöl a befogadókkal. A hír alapja az információ.  
			- A közlemény valamilyen vállalat, szervezet, magán személy fontos, közérdekű információját tartalamzó üzenet. a közleményt a sajtó általában szó szerint adja közre.  
			- A tudósítás a tudósító személyes jelenlétére és értelmezésére épülő, leíró jellegű beszámoló.  
		-  Az átmeneti sajtóműfajok  
			- Egyes sajtóműfajokban a tájékoztatás és a véleményközlés egyformán jelentős szerepet játszik. A riport, az interjú és a cikk átmeneti sajtóműfajok, amelyekben a közérdekű események, hírek mellett az azokban részt vevő, érintett alanyok véleménye is hangsúlyosan jelenik meg.  
			- A cikk olyan, az újságban, folyóiratban megjelenő rövidebb írásmű, amelyben tényközlő és szubjektív véleményt tartalmazó részek kapcsolódnak össze.   
			- A riport és az interjú párbeszédes formájú. A riport – a tudósításhoz hasonlóan – az események helyszínén készül.  
		- A véleményközlő műfajok  
			- A véleményközlő műfajokban a közvélemény érdeklődésére számot tartó információk mellett nagy teret kap az újságíró véleménye, a tények értelmezése. A véleményközlő műfajokban a tényközlőeknél hangsúlyosabban jelenik meg az olvasó befolyásolásának szándéka.  
			- A kommentárok a hírekhez fűzött különféle értelmezések, hírmagyarázat. Ezek főként az olvasók értelmére hatnak, az információk megértését segítik.  
			- A glossza rövid terjedelmű, gyakran vitázó, bíráló szándékú, ironikus, esetleg gúnyos hangvételű megjegyzés egy aktuális esemény kapcsán.  
			- A jegyzet az életből vett, rövid, stíluseszközökben gazdag írás. Lehet komoly vagy humoros, lírai, drámai vagy ironikus. Célja, hogy hasson az olvasó érzéseire, gondolkodására.  
			- A nyílt levél, valamilyen közérdekű, a nyilvánosságra tartozó témáról szól, levél formában. Egy ismert vagy fiktív személynek szól.  
			- Az olvasói levél műfaja egy lap olvasóinak enged teret, hogy a megjelent írásokkal vagy aktuális eseményekkel, történésekkel kapcsolatos véleményüket, kérdéseiket kifejthessék. Általában rövidített, átdolgozott formában kerülnek be a lapba.  
			- A kritika vagy műbírálat valamilyen műre, műalkotásra vonatkozó, esztétikai és szakmai érveken nyugvó bírálat. Célja a nézőpontok felvázolása, értelmezési lehetőségek megadása.  
			- Az ismertetés tárgyilagos módon mutatja be tárgyát (pl. egy szerzőt, irodalmi művet, zenei albumot), hogy felkeltse az olvasó érdeklődését.  
			- Az ismertetés vagy ajánlás személyes kötődéssel mutatja be tárgyának legfontosabb jellemzőit, hogy felkeltse az olvasó érdeklődését.  
			- A recenzió már értékeli és értelmezi is a bemutatott művet. megállapításait tudományos eszközökkel is igazolja.  
			- A bírálat részletes recenzió, mivel az értelmezésen, értékelésen kívül elhelyezi a művet az alkotó munkásságában és kifejti a mű üzenetét is.