A mássalhangzók között nemcsak zöngések, hanem zöngétlenek is vannak. További csoportosítási szempontjaikat a képzés helye és a képzés módja alkotja. A képzés helye a hangcsatornának azt a helyét jelenti, ahol az akadályt képezzük, a képzés módja pedig az akadályképzés módjára vonatkozik.  

A képzési helyek  

A mássalhangzók artikulációjának jellemzője a képzési hely, ahol a tüdőből kiáramló levegő elé valamely hangképzőszervünkkel akadályt állítunk. Ilyenek: az ajakhangok, a foghangok, a szájpadláshangok, a gégehangok  

A képzésmódok  

A mássalhangzók képzésére jellemző akadályt igen sokféle módon valósíthatjuk meg, ebből a szempontból különböző képzési módokat különíthetünk el.  

A zárhangok,  a réshangok, a zár-rés hangok ,  

Mássalhangzótörvények 

Amikor beszélünk az egymás mellett álló beszédhangok hatással vannak egymásra.  

A mássalhangzók esetében a következő szabályok, „mássalhangzótörvények” figyelhetők meg:  

- zöngésség szerinti részleges hasonulás (pl. hibáztat [hibásztat], fagyhat [fatyhat]);  
    
- képzés helye szerinti részleges hasonulás (pl. azonban [azomban], különbség [külömpség]);  
    
- írásban jelöletlen teljes hasonulás (pl. szállj [szájj], hagyja [haggya]);  
    
- írásban jelölt teljes hasonulás (pl. kép + -val/-vel → képpel, bor + -vá/-vé → borrá);  
    
- összeolvadás, (pl. borítja [boríttya], zöldség [zölcség]);  
    
- mássalhangzó-rövidülés (pl. jókedvvel [jókedvel], sakktábla [saktábla]);  
    
- mássalhangzó-kiesés (pl. most sincs [mossincs], mindnyájan [minnyájan]).  
    

A hasonulások- TÖRVÉNYEK  

A hasonulások lényege a hangok képzésének egymáshoz közelítése egy vagy több tulajdonságuk tekintetében.  

1. A részleges hasonulások  
    

A részleges hasonulások közül leggyakoribb a zöngésségi hasonulás. Azt, hogy zöngésedés vagy zöngétlenedés történik-e, a kapcsolat második – pontosabban utolsó – mássalhangzója dönti el.  

Zöngétlenedés  egészségtelen → [egésséktelen]  Zöngésedés  késdobáló → [kézsdobáló]  Képzés helye szerinti hasonulások  Ezek során az egymás után álló mássalhangzók közül az első a második képzési helyét „veszi fel”.  

Például: vadonba → [vadomba]  

2. A teljes hasonulások  
    

Ezt csak akkor jelöljük írásban, ha a hasonulás csak bizonyos tövek vagy toldalékok mássalhangzóit érinti. Ilyenek a -val/-vel és a -vá/-vé határozóragok, amelyek v-je teljesen azonossá válik a tő utolsó mássalhangzójával.  

Például:  

- gond + -val/-vel → gonddal  gondtalan + -vá/-vé → gondtalanná  
    

Szintén írásban jelölt teljes hasonulás történik, ha s, sz, z, dz végű igékhez -j-vel kezdődő toldalék járul.  

Például:  

mos + -ja → mossa  hoz + -ja → hozza  Általában nem jelöljük viszont írásban az olyan teljes hasonulásokat, amelyek bármilyen morfémák kapcsolódásakor előfordulhatnak.  

Például:  

- hol jár [hojjár]  balra [barra]  
    

3. Az összeolvadás  
    

Az összeolvadás során két hang helyett egy harmadik típusú hangot ejtünk. Ennek egyik esete, amikor zárhangok és réshangok olvadnak össze zár-rés hangokká.  

Például:  

- egyszer [eccer]  jegyzet [jeddzet]  mulatság [mulaccság]  bolondság [boloncság]  
    

Az összeolvadás másik gyakori típusa a d, t, és n fonémákat érinti, amelyek az utánuk álló j-vel gy, ty és ny hangokká olvadnak össze.  

Például:  

- lúdja [lúggya]  maradjon [maraggyon]  sünje [sünnye]  fenje [fennye]  kabátja [kabáttya]  belátja [beláttya]  
    

Szöveg szekció végeSzöveg szekció  

4. A rövidülés  
    

Mássalhangzó-rövidülés akkor következik be, ha két azonos mássalhangzó mellé még egy, eltérő mássalhangzó kerül. Ilyenkor két rövid mássalhangzót ejtünk.  

Például:  

- gonddal [gondal]  küldd [küld]  
    

Szöveg szekció végeSzöveg szekció  

5. A kiesés  
    

Három egymás után álló mássalhangzó közül gyakran kiesik az egyik.  

Például:  

- keresztszalag [keresszalag]  mért mondtad [mérmontad]  
    

Ez azonban nem minden esetben következik be: a templom és a kvarclámpa szavakban például soha, a keresztszalagot pedig lassabb, hivatalosabb helyzetben ejthetjük [keresztszalag]-nak is.